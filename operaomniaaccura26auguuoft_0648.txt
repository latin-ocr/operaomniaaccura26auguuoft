4⁴26 s, AUGUSTINJ muscop

ab illo audierit, indicavit. Qui hoc ab eis comperit,
rotulit mihi ‚ vir gravis et nobilis , et dignissimus credi.
Sed si illum sanctum monachum ipse vidissem ‚ quia si-
cut fertur ‚ patientissime interrogabatur, et sapientissime
respondebat, quaesissem al) eo quod ad istam pertinet
quaestionem ‚ utrum ipse ad illam fiieminam venisset in
somnis, id est, spiritus ejus in effigie corporis sui, sicut
nos ipsos in effigie corporis nostri somniamus3 an ipso
aliud agente, vel si dormiebat aliud somniante, sive per
Angelum, sive quocumque alio modo in mulieris somnio
talis facta sit visi03 atque id futurum, ut ipse promitteret,
prophetiae Spiritu revelante praesciverit. Si enim ipse in-
terfuit somnianti : mirabili gratia utique id potuit , non
natura3 et Dei munere ‚ non propria facultate. Si autem
ipso aliud agente ‚ sive dormiente et visis aliis occupato ‚
eum mulier, vidit in somnis; profecto tale aliquid factum
est ‚ quale illud est quod in Actibus Apostolorum legi-
mus, uhi Dominus Jesus loquitur Ananiae de Saulo ‚ et
indicat ei quod Saulus vidit ad se venientem Ananiam ‚
eum hoc Ananias ipse nescireffl. Quodlibet horum 1111111
responderet ille homo Dei, et cle M artyrilms ab illo per-
gerem quaerere, utrum ipsi adsint in somnis , vel quocum-
que alio modo videntibus eos in qua figura voluerint3 et
maxime quando ab eis se torqueri daemones in hominibus
confitentur, et rogant eos ut parcant sibi : an ista fiant
Dei nutu per angelicas Potest-ates, in honorem commen-
dationemque Sanctorum ad utilitatem hominum ‚ illis in
summa quiete positis ‚ et acl alia longe meliora visa va-
cantibus seorsum a nobis ‚ orantibusque pro nobis. Nam
Mediolani apud sanctos Protasium et Gervasium marty-
res, expresso nomine, sicut defunctorum quos eodem
modo commemorabant, adhuc vivum daemones episco-

¹Act.1x, 12.

