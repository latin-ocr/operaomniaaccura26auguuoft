296 S. Avecsrmt EPlsCOPI

mente aut carne virginitas hominis. Quod castum est sic
ametur, ut quod verum est , non negetur. Nam quid mali
non possunt etiam (le sua carne cogitare, qui eredunt
apostolicam linguam in eo ipso loco ubi virginitatem cor-
poris connnendabat‚ a corruptione mendacii virginem
non fuisse? Primitus ergo ac maxime ‚ qui bonum virgi-
nitatis eligunt , Scripturas sanctas firmissime teneant nihil
esse mentitas ε ac per hoc etiam illud verum esse quod
(lictum est ι «Et si acceperis uxorem ‚ non pecasti ; et si
» nupserit virgo, non peccat. » Nec putent minui tam
magnum integritatis bonum ‚ si nuptiae non erunt malum.
lmo vero hinc sibi potius majoris gloriae palmam prae-
paratam esse confidat ‚ quae non damnari si nuberet ti-
muit . sed honoratius coronari , quia non nuberet , con-
cupivit. Qui ergo sine conjugio permanere voluerint, non
tanquam foveam peccati nuptias fugiant : sed tanquam
collem minoris boni transcendant, utin majoris conti-
nentiae monte requiescant. Ea quippe lege collis iste inha-
bitatur, ut non cum voluerit quis emigret. « Mulier enim
³> alligata est, quandiu vir ejus vivit 1.» Verumtamen ad
continentiam vidualem ab ipso tanquam gradu conscen-
ditur 2 propter virginalem vero vel declinandus est non
consentiendo petitoribus, vel transiliendus praeveniendo
petltoreS.

XIX. Ne quis autem putaret duorum operum boni at-
que melioris aequalia fore praemia, propterea contra eos
disserendum fuit, qui quod ait Apostolus: « Existimo au-
» tem hoc bonum esse propter praesentem necessita-
» tem 2, >³ ita interpretati sunt , ut non propter regnum
coelorum , sed propter saeculum praesens viginitatem uti—
lem dicerent , tanquam in illa vita aeterna nihil caeteris
amplius habituri essent, qui hoc melius elegissent. In qua

¹ 1 Cor. vu, 39. — 2 Ibid¹ 26.

 

