nu BONO mouimus, ΜΒ. 1. 343

maledictus habebatur per legis sententiam qui non sus-
citaret semen in Isra'e'l1. Unde et sanctae mulieres accen-

. debantur non cupiditate concumbendi, sed pietate

pariendi3 ut rectissime credantur coitum non fuisse quae-
siturae si proles posset aliter provenire. Et viris usus plu-
rimarum vivarum concedebatur uxorum : cujus rei non
concupiscentiam carnis ‚ sed providentiam generationis
fuisse causam illud ostendit, quod sicut viris sanctis ha-
bere plures uxores vivas ‚ non ita etiam sanctis foeminis
licebat misceri maritis pluribus vivis3 quoniam tanto es-
sent turpiores, quanto magis appeterent unde non essent
foecundiores. Proinde sancta Ruth, cum semen quale illo
tempore necessarium fuit in Isra'el non haberet, mortuo
xfiro quaesivit alterum de quo haberet. Hac itaque bis con-
jugata ideo Anna univira vidua beatior fuit, quia et
prophetissa Christi esse meruit: quam credendum est,
etiamsi filios nqus habuit, quod quidem Scriptura re-
ticendo reliquit incertum, eo spiritu praevidisse Chris-
tum ex virgine proxime esse venturum ‚ quo potuit agnos—
cere et parvulum: unde merito etiam sine filiis ‚ si tamen
eos non habuit ‚ secundas nuptias recusavit3 quia nove-
rat jam tempus esse, quo Christo non officio pariendi,
sed studio continendi ‚bnec conjugalibus foetandis visceri-
bus , sed castificandis vidualibus moribus, meiius servi-
retur. Si vero etiam sciebat Ruth per suam carnem pro-
pagari semen, unde Christus carnem fuerat habiturus,
et huic scientiae nubendo exhibuit ministerium ‚ non
audeo jam dicere beatiorem fuisse Annae viduitatem quam
illius foecunditatem.

II. Tu autem quae et filios habes, et iu eo saeculi fine
vivis, quo jam tempus estnon mittendi lapides , sed col-
ligendi3 non amplectendi, sed continendi ab amplexu '23

¹ Dent. xxv. — 2 Eccle. ui, 5.

