necem An suavos DEI. 581

ritas, referat quod modum vel vires ejus excedit. Ipse vero
qui vobis praeest non se existimet potestate dominante,
sed charitate serviente felicem. Honore coram vobis prae-
latus sit vobis , timore coram Deo substratus sit pedibus
vestris. Circa omnes se ipsum bonorum operum praebeat
exemplum. Corripiat inquietos, consoletur pusillanimes,
suscipiat infirm0s1. Patiens sit ad omnes. Disciplinam
libens habeat , metuens imponat. Et quamvis utrumque
sit necessarium, tamen plus a vobis amari appetat, quam
timeri ε semper cogitans Deo se pro vobis redditurum esse
rationem. Unde vos magis obediendo , non solum vestri,
sed etiam ipsius miseremini: quia inter vos, quanto loco
superiore, tanto in periculo majore versatur.

Xll. Donet Dominus ut observetis haec onmia cum di-
lectione, tanquam spiritalis pulchritudinis amatores, et
bono Christi odore de bona conversatione fragrantes,
non sicut servi sub lege , sed sicut liberi sub gratia con—
stituti. Ut autem vos in hoc libello, tanquam in speculo
possitis inspicere, ne per oblivionem aliquid negligatis,
semel in septimana vobis legatur. Et ubi vos inveneritis
ea quae scripta sunt facientes. agite gratias Domino bo-
norum omnium largitori. Ubi autem sibi quicumque
vestrum videt aliquid deesse doleat de praeterito, caveat
de futuro, orans ut et debitum dimittatur, et in tentatio-

nem non inducatur. Amen.
¹ ι Thess. v, 14.

