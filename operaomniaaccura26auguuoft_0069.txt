DE FIDE ET 0PERIBUS, LIB. 1. 59

» illo 1. ›> Quo autem pertinent omnia flagitia morum
malorum, nisi ad mundi huj us dilectionem? Ac per hoc
illud primum praeceptum‚ quod ad baptizandos pertinere
arbitrantur, sine bonis moribus observari nullo pacto
potest. Nolo pluribus immorari, nam diligenter conside-
rata ista duo praecepta, ita ex alterutro connexa repe-
riuntur, ut nec dilectio Dei possit esse in homine, si non
diligit proximum, nec dilectio proximi, sinon diligit
Deum. Sed ad rem quae nunc agitur, quod de his duobus
praeceptis diximus sufficit.

XVII. At enim populus Israel primum per mare Ru-
brum ductus est, quo significatur baptismus; et postea
legem accepit, ubi disceret quemadmodum viveret. Cur
ergo baptizandis vel Symbolum tradimus, reddendum-
que reposcimus? Nihil enim tale factum est erga illos ‚
quos per mare Rubrum Deus ab AEgyptiis liberavit 2. Si
autem recte intelligunt hoc significari praecedentibus
mysteriis de sanguine ovis postibus illito, et de azymis
sinceritatis et veritatis3 cur non etiam illud consequen—
ter intelligunt‚ ipsam ab AEgyptiis separationem signifi-
care discessionem a peccatis, quam baptizandi profiten-
tur? Ad hoc enim pertinet quod a Petro dictum est:
« Agite poenitentiam, et baptizetur unusquisque vestrum
>³ in nomine Domini nostri Jesu Christiss: >³ tanquam,
diceret: Recedite ab AEgypto ‚ et per mare Rubrum
transite. Unde et in Epistola quae ad Hebraeos inscribitur,
eum eorum qui baptizantur commemorarentur initia,
posita est ibi poenitentia a mortuis operibus. Sic enim
vdicit ε «Ideo remittentes initia Christi Verbum„ in con-
n summationem respiciamus, non iterum jacientes fun-
» <lamentum poenitentiae a mortuis operibusa et fidei in
³) Deum, lavacri doctrinae, impositionis manuum, resur-

¹ 1 Joan. 11, 15.—- 2 Exod. xw, 21. -— 3 Act. ιι, 38,

